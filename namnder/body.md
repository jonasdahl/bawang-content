# Nämnder på Datasektionen

###[DKM – Datas Klubbmästeri](/namnder/dkm)
Vad vore en sektion utan fester? Datasektionens Klubbmästeri har fixat fester lika länge som sektionen funnits till.

###[dbuggen](http://dbu.gg)
dbuggen är Datas sektionstidning. Den utkommer när en eventuell redaktion har tid och fantasi, vilket händer inte alltför sällan. Numera kan du, förutom att läsa den mycket uppskattade papperstidningen, även läsa dbuggen online.

###[METAdorerna](/namnder/metadorerna)
Vår gemensamma sektionslokal heter META och ligger på Osquars Backe 21. META vårdas av sektionslokalsgruppen METAdorerna.

###[IOR – Informationsorganet för Datasektionen](/namnder/informationsorganet)
Vi ägnar oss åt att samla in och sprida ut information på Datasektionen.

###[Tag Monkeys – Datas ritapor](/namnder/tag-monkeys)
Grafisk design <3

###[Jämlikhetsnämnden](/namnder/jamlikhetsnamnden)
Nämnden som gör allt för att alla ska känna sig trygga och välkomna på Konglig Datasektionen.

###[KÖN – Konglig Östrogennämnden](/namnder/konglig-ostrogennamnden)
Nämnden som hjälper tjejer på data att nätverka med varandra.

###[Mottagningen](/namnder/mottagningen)
Har hand om mottagningen av de nya som börjar på Datasektionen. Här hittar du information om vem som är vem, samt när och var alla fester och annat skoj händer.

###[Näringslivsgruppen](/namnder/naringslivsgruppen)
Näringslivsgruppen ansvarar för Datasektionens näringslivskontakter vilket innefattar bl.a. arbetsmarknadsdagar, studiebesök på intressanta företag samt olika former av sponsring.

###[Prylmångleriet](/namnder/prylmangleriet)
Prylis säljer saker såsom sångböcker och märken till köpsugna teknologer.

###[Qulturnämnden](/namnder/qulturnamnden)
Qulturnämnden ombesörjer sektionens kulturella verksamhet i form av exempelvis filmvisningar och godisförsäljning.

###[Idrottsnämnden](/namnder/idrottsnamnden)
Idrottsnämndens aktiviteter beror helt på vad dess medlemmar vill göra.
Vi satsar bl a på att delta i alla grenar i THS-Mästerskapen samt att
hålla kontinuerliga aktiviteter vid sidan av studierna.

###[Studienämnden](/namnder/studienamnden)
Ägnar sig åt att granska undervisningen. Studienämndens huvudsakliga arbete består av att utvärdera kurserna och samtala med kursansvarig, så att förbättringar kan göras.

###[DEMON – Datasektionens Musiknämnd](/namnder/datasektionens-musiknamnd)
DEMON är Datas musikentusiaster som spelar musik tillsammans, DJ:ar musik och snackar om musik. Musik? Musik!

###DESC – Datas E-Sports Community
DESC anordnar spelkvällar för E-sportsentusiaster och tar tillvara på medlemmarnas intressen inom området.

## Projekt på Datasektionen

[dÅre](http://dåre.se)

[Studs](https://studieresan.se)

[METAspexet](http://metaspexet.se)

Vårbalen

Sångboksgruppen

[Bröllopet](https://www.facebook.com/brollopet2017)

## Hur startar man projekt
För att starta ett projetk så måste det ligga i sektionens intresse då det är sektionens pengar som kommer att användas.
Därför för att starta ett nytt projekt måste en motion med följande saker lämnas in till nästkommande SM.
För att starta ett Nytt projekt så krävs följande enligt stadgarna:

- **Projektnamn**
- **Syfte**
- **Budget**
- **Verksamhetsplan**
- **Ungefärlig tidsplan**

Vill man sen få rollen som projektledare för just sitt projekt krävs sen att man även har med en att-sats i motionen som säger att projektledaren ska väljas direkt av SM genom fri nominering. Om inte det finns med så väljs då denna genom samma procedur som för val av övriga funktionärer. 

## Återupplivande av projekt. 
Projekt som D-rektoratet anser vara återkommande kan då istället genom beslut på DM med en kort motivering innehållande referens till minst ett väldigt likartat tidigare projekt samt en uppskattning av de uppgifter, bortsett från budget, som krävs för att starta ett nytt projekt. Val av projektledare sker genom samma procedur som för val av övriga funktionärer vid nästkommande SM. Projektledare åläggs att inkomma med motion innehållandes budget samt verksamhetsplan för projektet till första möjliga SM efter valet, såvida SM inte redan beslutat om dessa för denna projektomgång.


## Tidigare nämnder och föreningar på Datasektionen

Spexmästeriet: Var ansvarigt för att skapa nya spex på sektionen. Lades ner på Budget-SM 2013.

Fenixorden: Delade ut utmärkelsen “Årets Fenix”. Lades ner på Budget-SM 2013.

Cerise Siren: Datas egen skönsjungande kör. (Blev en del av Spexmästeriet 2005)

Dataspelet: Datas eget spex. Finns numera i formen av ett gemensamt spex med Media, METAspexet.

Dart Vader: Datasektionens dartförening.

Jong: Datasektionens jongleringsförening.

SHFF: Sektionshusfondsföreningen.
