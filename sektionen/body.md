# Konglig Datasektionen

Datasektionen är en ideell
[studentsektion](https://sv.wikipedia.org/wiki/Studentsektion) under
[Tekniska Högskolans Studentkår](http://ths.kth.se) som finns till för
att alla som läser Datateknik på KTH ska få en så bra studietid som
möjligt. Dels genom att bevaka kurserna som vi läser, dels genom att
ordna aktiviteter utanför studierna. På sektionen finns det flera
nämnder, som var och en håller på med det som intresserar dem. Du kan
läsa mer om olika saker de gör här nedan.

Festverksamhet, DKM
-------------------

Fester är något en teknolog sällan klarar sig utan i mer än ett par
dagar. För att tillfredsställa behoven finns Datas Klubbmästeri.
[DKM](/namnder/dkm), som det så enkelt kallas i lekmannatermer, består av ett
gäng som definitivt har examen att anordna helt bonkers fester. Nu tycker du
säkert att det här låter extremt bra - det är det.

Underhållning och aktiviteter
-----------------------------

På Konglig Datasektionen finns det många sätt att roa sig. Förutom
studier i intressanta ämnen och episka fester anordnas det även
qulturella tillställningar, så som film- och spelkvällar. Vi samarbetar
även med andra föreningar för att tillsammans sprida qultur över campus.
Söker du sällskap till ett qulturellt arrangemang, eller har du planer
på att anordna ett eget? Vänd dig till oss så hjälper vi dig.

Studiebevakning
---------------

Studienämnden ansvarar för att alla dataloger får en så bra utbildning
som möjligt. Vi träffas minst en gång per läsperiod och diskuterar hur
det går i olika kurser och masterprogram. Om du upplever något problem
med studievägledningen eller hur en kurs fungerar är det till oss du ska
vända dig! Studienämnden är öppen för alla dataloger - vem som helst får
komma på våra möten och alla som vill är välkomna att gå med i nämnden.

Näringslivskontakt
------------------

Näringslivsgruppen står för sektionens kontakt med näringslivet och vi
ordnar tillsammans med företag och andra branschorganisationer olika
event som den årliga arbetsmarknadsdagen D-Dagen men även företagspubar,
föreläsningar och lite andra mer speciella arrangemang. Vi hjälper även
till med att förmedla jobb genom annonser i olika medium och ibland har
vi lite olika specialerbjudanden.

Sektionslokal
-------------

Datasektionens och Sektionen för Medietekniks gemensamma sektionslokal
heter META och är det utrymme på KTH där våra sektionsmedlemmar kan
umgås, äta och studera mellan föreläsningarna. META ligger på Osquars
Backe 21 och tas hand om sektionslokalsgruppen METAdorerna.

Informationsspridning
---------------------

Informationsorganet har som främsta syfte att sprida information – till,
från och mellan Datasektionens medlemmar. Det är vi som underhåller och
utvecklar vår hemsida, ser till att nyhetsbrev kommer ut löpande och
håller koll på sektionens grafiska profil.

Mottagning av nya studenter
---------------------------

Mottagningen ser till att de nyantagna till Datasektionen känner sig
välkommna och har roligt. Du hittar schema och mer information om
mottagningen på [mottagningens sida](/namnder/mottagningen).

Styrelse
--------

Styrelsen, eller ”D-rektoratet”, har det övergripande ansvaret för allt
som händer på sektionen. Styrelsens ansvarsområden är uppdelade mellan
dess medlemmar. Är man medlem i sektionen kan man också bli invald i
styrelsen på ett sektionsmöte, så kallat "SM". Styrelsens huvuduppgift
är genomföra beslut som tas på SM.

Kårfullmäktigeledamöter
-----------------------

Datasektionens kårfullmäktigeledamöter representerar sektionen i
Kårfullmäktige, KF, som är Tekniska Högskolans Studentkår, THS, högsta
beslutande organ. Kårfullmäktige bestämmer bland annat om kårens pengar,
vem som ska vara kårordförande, fastigheterna Nymble och Osqvik samt
vilka sektioner som ska finnas.

Sektionstidning
---------------

[dbuggen](http://dbu.gg) är Datasektionens stolta sektionstidning där sär
skrivningar är lika sär som de är skrivna, som ledamöterna i Svenska Akademien
drömmer våta drömmar om på nätterna och inte minst de som har tagit på sig att
föra det skrivna ordet som en nymodighetens virvelvind genom sektionen.
nØlledbuggen är dbuggens årliga publikation för nyantagna studenter. 

Jämlikhetsarbete
----------------

Jämlikhetsnämnden är nämnden som arbetar för att alla ska känna sig lika
trygga och lika mycket värda på Datasektionen. Hit vänder du dig om du
har frågor om trakasserier, diskriminering, eller om du utsatts för
något otrevligt på sektionen. Ingen fråga är för liten! Om du brinner
för att arbeta mot orättvisor och gillar att ha en åsikt ska du
självklart gå med i nämnden.

Konglig Östrogennämnden, KÖN
----------------------------

Trots Datasektionens så få men ack så underbara tjejer finns ett ljus i
tunneln: Konglig Östrogennämnden är nämnden som hjälper tjejer på data
att nätverka med varandra! Denna nystartade nämnd på Datasektionen
anordnar middagar under året och samarbetar även med Näringslivsgruppen
anordna företagsevents. Under hösten kommer det dessutom hållas en
tjejgasque! Låter det som något för dig? Håll utkik efter mer info på
datasektionens hemsida!

Spex
----

METAspexet är ett samarbete mellan Datasektionen och Sektionen för
Medieteknik. Ändamålet är att bringa glädje till sektionernas medlemmar
genom att ägna sig åt [spex](https://sv.wikipedia.org/wiki/Spex), gyckel,
musik, dans och andra sceniska underhållningsformer samt ytterligare
stärka sektionernas samverkan. De verkar för en årlig uppsättning av
METAspexet.

Idrottsverksamhet
-----------------

Idrottsnämndens aktiviteter beror helt på vad dess medlemmar vill göra.
Vi satsar bl a på att delta i alla grenar i THS-Mästerskapen samt att
hålla kontinuerliga aktiviteter vid sidan av studierna.

Internationell verksamhet / International activities
----------------------------------------------------

Datas Internationella Utskott, DIU, anordnar mottagningen av de
internationella studenterna. / Datasektionen International Committee
organizes the reception of international students.

Studieresa
----------

Studieresan, Studs, anordnas som en projektkurs för dataloger i
slutet av sin utbildning. Projektets mål är att ta sig till ett
främmande land, lära känna en annan kultur samt förbättra deltagarnas
kontakter med näringslivet. Eftersom projektet arrangeras som kurs får
du poäng och dessutom en fantastisk upplevelse.

Märken och overaller, Prylmångleriet
------------------------------------

Vi har alla vaknat en dag och insett att Plattan inte räcker till för
alla våra inköpsbehov. Av just den anledningen, och en hel del andra,
finns vi.

Prylmångleriet är Datasektionens egna nasare. Allt det som en
datateknolog kan tänkas behöva som inte främjar studierna har dessa
krabater på sin försäljningslista. Det gäller saker som ovvar, märken,
pins och alla andra möjliga prylar. Prylmånglaren hittas oftast i META
och kör semireguljära försäljningar.

Skidresa
--------

Datasektionen åker varje vinter till Åre (dÅre) för några dagars härlig
skidåkning och nattliv. Anmälan öppnar efter mottagningen och
arrangemanget är till självkostnadspris med Skistars studentrabatter.

Musikverksamhet, DEMON
---------------------

Nämnden DEMON finns för att täcka alla dina musikrelaterade behov.
Ibland känner du för att plocka fram plonkaren i dig, och då plocka fram
en av syntharna. Eller kanske redo för lite trumträning, och haka på att
lira i en replokal. Eller bara stå och üntza på en pub. Man kan göra
mycket med musik.

Badhusfest
----------

Plums är en fest som varje år anordnas av DKM. Föreställ dig en fest där du är i ett badhus och 
DKM har slängt in ett par grymma DJs, en äkta delmängd av spritförrådet samt mackor för alla! 
Som om inte det vore nog kan du självklart kombinera detta med bad och bastu. Allt som 
allt kan man lätt säga att det är det bästa som händer i en teknologs liv.

Sektionsbilen
-------------

Sektionen har en bil man kan [låna](/sektionen/sektionsbilen)!
