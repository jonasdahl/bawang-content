# Organisation

Konglig Datasektionen är en ideell förening som verkar för våra
medlemmars nytta. Vi har stadgar och en styrelse – samt en massa andra
dokument. I första hand följer vi dock som ideell förening Sveriges lag,
men efter denna även Tekniska Högskolan Studentkårs (THS) stadgar,
reglemente och policydokument.

Datasektionen har även egna dokument.För att reglera vår egen verksamhet
har vi våra **[stadgar](https://styrdokument.datasektionen.se/stadgar)** och våra
funktionärers arbetsuppgifter står i
**[reglementet](https://styrdokument.datasektionen.se/reglemente)**.
[Kassören](https://dfunkt.datasektionen.se/positions/kassor) är ansvarig för
sektionens ekonomirutiner - dessa finner du i det [Ekonomiska styrdokumentet](https://styrdokument.datasektionen.se/ekonomiskt_styrdokument).

Konglig Datasektionen är också stolta innehavare av ett permanent
alkoholtillstånd och följer därmed alkohollagen. För att förtydliga för
alla medlemmar hur vi ser på alkohol i sektionslokalen och i vår
verksamhet har vi även en
[Alkoholpolicy](https://styrdokument.datasektionen.se/alkoholpolicy).
Andra policyer vi förbinder oss till är vår
[Rekryteringspolicy](https://styrdokument.datasektionen.se/rekryteringspolicy),
[d-Funkpolicy](https://styrdokument.datasektionen.se/dfunkpolicy) samt våra
[Informationsspridningsguidelines](https://styrdokument.datasektionen.se/informationsspridningsguidelines).
Alla dessa hittar du även i listan till höger.

### Medlem

Medlemmar är alla som betalar sektionsavgiften. Styrelsen är medlemmar,
funktionärerna är medlemmar och även Du är förhoppningsvis medlem! Alla
medlemmar får delta i och rösta på sektionsmöten.

### Nämnd

[Här är en bild som beskriver vår organisation](https://static.datasektionen.se/organisation/karta-2017-01-31.jpg)

En nämnd är en organisationsenhet med ett specifikt syfte. Vi har en
nämnd för studiebevakning, en för att sköta sektionslokalen, en för att
ordna fester och så vidare. Varje nämnd har en ordförande som väljs på
SM. Det varierar hur man blir medlem i en nämnd. Vissa nämnder har en
begränsning på hur många medlemmar de kan ta emot och vissa genomför
intervjuer. Kontakta ordförande för den nämnd du är intresserad av för
att få veta mer!\
Om du vill starta en egen nämnd så skriver du detta i en motion och
lämnar in till Styrelsen. Efter det kommer alla medlemmar få rösta om
ditt förslag på nämnd ska gå igenom. Du bör ange en budget för nämnden,
en beskrivning av verksamheten och eventuellt en formulering till
stadgar/reglemente.

Det går också att genomföra projekt inom sektionen. Ett projekt är som
en tillfällig nämnd men startas på samma sätt, med en motion.

### Funktionär

Funktionärer väljs också på SM. Varje funktionär är ansvarig för en
nämnd eller verksamhet på sektionen. Om du vill engagera dig i en nämnd
så vänd dig till den funktionären! Om du själv vill bli funktionär så
kontaktar du [Valberedningen](/sektionen/val) för att kandidera på ett
SM. Information om vad det innebär att vara funktionär finns i denna
[intropholdr](https://static.datasektionen.se/infphldr2016-12-15.pdf).

### Styrelsen

Styrelsen är de personer som medlemmarna utsett att utföra besluten som
fattas på SM. Styrelsen är därmed ansvarig inför alla medlemmar att
besluten följs och att sektioner följer sina stadgar och reglementet,
och självklart även lagen. Datasektionens styrelse består av ordförande,
vice ordförande, kassör, sekreterare och tre ledamöter. Om du själv vill
sitta i styrelsen så kontaktar du [Valberedningen](/sektionen/val) för
att kandidera på ett SM.

[Vad gör styrelsens olika poster](/sektionen/sammansattning)

[Vilka sitter i styrelsen just nu?](https://dfunkt.datasektionen.se/positions)

### Revisor

En revisor är en person vars uppgift är att utföra revision genom att
verifiera bokföring, beslutsmässighet och verksamhet i en organisation,
till exempel en förening, en myndighet eller ett företag. Datasektionens
revisorer granskar varje år bokföring och mötesprotokoll för att avgöra
om styrelsen gjort sitt jobb. Om du själv vill bli revisor så kontaktar
du [Valberedningen](/sektionen/val) för att kandidera på ett SM.

### När bestäms vad?

Om du vill föreslå en ändring i något av dokumenten lämnar du in en
motion till SM. För att ändra stadgarna krävs två på varandra följande
SM-beslut.

### Sektionsmöte (SM)

Sektionsmöte, oftare SM, är sektionens högsta beslutande organ. Kan
liknas vid Datasektionens årsmöte, fast det finns flera varje år. Alla
sektionsmedlemmar har yttranderätt och rösträtt på Sektionsmötena. Det
är på SM som alla viktiga beslut som rör sektionen fattas. Det finns
fyra fasta SM under året; Budget-SM, och Glögg-SM, Revisions-SM och
Val-SM på våren. Utöver dessa kan Extra-SM anordnas.

### D-rektoratsmöten (DM)

Datasektionens styrelsemöte. Alla sektionsmedlemmar har närvarorätt och
alla nämndordförande har utöver det yttranderätt. Alla funktionärer får
en kallelse till DM men det är bara D-rektoratets ledamöter som
förväntas närvara. Alla funktionärer och medlemmar är välkomna men
förväntas inte komma om det inte är någon speciellt intressant punkt på
dagordningen.
